# Viikko 2

Toisella viikolla olen pääasiassa ohjelmoinut trie-tietorakennetta ja aloittanut myös Damerau-Levenshteinin -etäisyysalgoritmin toteuttamisen. Näitä olen toteuttanut Wikipedian artikkelien pseudokoodisten mallien ja Geeksforgeeksin artikkelien perusteella. Olen lisäksi selvittänyt, mistä voisin saada projektiani varten valmiin suomen kielen sanaston, jonka avulla voisin testata työtäni. Päädyin lopulta lataamaan avoindata.fi sivustolta xml-muotoisen suomen kielen Joukahainen-sanastotietokannan, joka sopii hyvin tarkoituksiini. Näiden lisäksi olen alustavasti miettinyt projektin testien toteuttamista. Olen viikon aikana käyttänyt projektin tekemiseen yhteensä noin kymmenen tuntia työaikaa.

Olen viikon aikana oppinut eniten trie-tietorakenteesta ja sen toteutuksesta sekä Damerau-Levenshteinin-etäisyysalgoritmista. Ohjelmoin valmiiksi alustavan version tietorakenteesta ja testasin sitä muutamilla sanoilla, ja se näytti toimivan niin kuin pitääkin. Ohjelmoin myös alustavan version etäisyysalgoritmista ja testasin sen toimivuutta muutamilla sanoilla. Eniten minulle on tuottanut vaikeuksia testien toteutuksen miettiminen. Olen pohtinut paljon sitä, mitä ja miten minun kannattaisi ohjelmaani testata. Joitakin alustavia ideiota minulla jo on, mutta tämä vaatii tulevalla viikolla vielä paljon työstämistä. Lisäksi jonkin verran vaikeuksia on ollut löytää toimiva tapa trie-tietorakenteeseen talletettavien sanojen iteroimiseen. Ilmeisesti syvyyshaun pitäisi toimia tässä, mutta sen käytännön toteutus on vielä mietinnän alla. Testien toteutuksen aloittaminen ja trie-tietorakenteen ja etäisyysalgoritmin viimeistely ovatkin asioita, joihin aion seuraavaksi keskittyä.
