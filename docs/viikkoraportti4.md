# Viikko 4

Viikolla 4 olen pääasiassa keskittynyt viimeistelemään projektin yksikkötestejä ja miettinyt sitä, millaisia lisätestejä ohjelma mahdollisesti tarvitsisi. Olen lisäksi pyrkinyt muokkaamaan sovellustani saadun palautteen pohjalta. Tavoitteenani on muuttaa Dameraun-Levenshteinin -etäisyysalgoritmia hieman niin, että algoritmi antaisi erilaisen painon eri muutoksille sanoissa: esimerkiksi viereisten kirjainten vaihtuminen keskenään saisi algoritmissa pienemmän painon kuin näppäimistöllä kaukana toisistaan olevien kirjainten. Tämä työ on kuitenkin vielä kesken, ja mietin, millaisilla painoilla tämä kannattaisi toteuttaa. Toisaalta pohdin myös sitä, kannattaisiko myös kirjaimen korvaamiselle asettaa transpoosin tapaan jokin muu paino kuin 1.  Näiden lisäksi aloitin sovelluksen toteutusdokumentin kirjoittamisen ja olen tehnyt myös päivityksiä testausdokumenttiin ja hionut jonkin verran ohjelman koodia. Työaikaa olen tällä viikolla käyttänyt projektiin  yhteensä noin 12 tuntia.

Eniten olen tällä viikolla oppinut sovelluksen testauksen toteuttamisesta ja toisaalta myös sovellukseni algoritmin muokkaamisesta. Olen oppinut, miten voisin parantaa sovellukseni yksikkötestejä ja millä tavalla minun kannattaisi toteuttaa lisätestejä invarianttitestauksen avulla. Eniten hankaluuksia puolestaan on aiheuttanut Damerau-Levenshteinin algoritmin hiominen: olen pyrkinyt palautteen perusteella muokkaamaan algoritmia vielä, jotta se kykenisi aiempaa paremmin tarjoamaan osuvia ehdotuksia kirjoitusvirheiden korjaamiseksi. Ensi viikolla jatkan vielä lisää testien hiomista, jotta niistä tulisi mahdollisimman kattavia.
